---
title: 'Closest Pair Problem'
published: true
date: '00:05 11/02/2016'
taxonomy:
    category:
        - blog
    tag:
        - algorithm
        - sweep-line
body_classes: 'header-lite fullwidth blogstyling'
---

কম্পিউটেশনাল জিওমেট্রিতে Closest Pair Problem খুবই পরিচিত একটি প্রবলেম । প্রবলেমটি এরকম - অনেকগুলো পয়েন্ট দেয়া থাকবে, বের করতে হবে এদের মধ্যে সবচেয়ে নিকটবর্তী দুইটি পয়েন্ট (এক জোড়া পয়েন্ট)। তার মানে এদের দূরত্ব অন্য যেকোনো দুইটি পয়েন্টের দূরত্ব থেকে কম হতে হবে । উল্লেখ্য এখানে দূরত্ব বলতে ইউক্লিডিয়ান (Euclidean distance) দূরত্ব বুঝাচ্ছে । যেমন দুইটি পয়েন্ট (x1, y1) এবং (x2, y2) এর ইউক্লিডিয়ান দূরত্ব হবে –
   ![](https://sites.google.com/site/redmahbub/_/rsrc/1468751550753/algorithms/closest-pair-problem/Untitled.png)

===

আচ্ছা, নিকটবর্তী দুইটি পয়েন্ট বের করার সবচেয়ে সাধাসিধে সমাধান প্রথমেই যা মাথায় আসে তা হল প্রত্যেকটি পয়েন্টের সাথে প্রত্যেকটি পয়েন্টের দূরত্ব বের করে সিদ্ধান্ত নেয়া । এভাবে বের করতে হলে সম্ভাব্য কতগুলো পয়েন্টের জোড়া হতে পারে ? যদি N সংখ্যক পয়েন্ট থাকে তাহলে N*(N-1)/2 সংখ্যক জোড়ার দূরত্ব দেখতে হবে যা অনেক সময়ের ব্যাপার । তাই না ?

কিন্তু এটা বের করার আরও ভালো উপায় আছে যা সহজে মাথায় আসে না । আচ্ছা বলে দিচ্ছি ডিভাইড অ্যান্ড কঙ্কয়ার টেকনিক ব্যাবহার করতে হবে । আরও বলে দিচ্ছি সর্ট করতে হবে । কিন্তু তাতেও হয়তো প্রবলেমটা শলভ করা যাচ্ছে না । তাই না ? যাহোক এখন আমরা দেখব একটি এলগরিদম যা ডিভাইড অ্যান্ড কঙ্কয়ার টেকনিক দিয়ে সাজানো এবং রান টাইম হল O(n lg2n) ।

প্রথমেই এলগরিদমের গভীরে না যেয়ে শুধুমাত্র এলগরিদমের ধাপগুলো তুলে ধরি যেন বুঝতে সুবিধা হয় । এলগরিদম এর বর্ণনার পাশাপাশি আমরা গ্রিডে পয়েন্টগুলোও দেখবো যেন বুঝতে আরও সুবিধা হয় । ধরে নেই, নিচের পয়েন্টগুলো থেকে আমাদের একজোড়া পয়েন্ট বের করতে হবে যেন তাদের দূরত্ব সবচেয়ে কম হয় । পয়েন্টগুলো একবার দেখে নাও ।

![](given%20points.png)

কি মনে হচ্ছে B ও G এর দূরত্বই কি সবচেয়ে কম ?

১। প্রথমেই পয়েন্টগুলো কে এদের এক্স-স্থানাঙ্কের সাপেক্ষে সর্ট করতে হবে ।

![](x%20sorted.png)

ধরে নাও পয়েন্টগুলো এক্স-স্থানাঙ্কের সাপেক্ষে সর্ট করার পর এরকম হল

